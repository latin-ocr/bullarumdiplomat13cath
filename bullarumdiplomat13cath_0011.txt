LECTORI BENEvoto

EDITORES TAURINENSES

S.

Orbitatis plus quam septuennis luctui finem tandem imponimus.
En iterum Editio haec nostra prodit inscripta fronti ac nobiliter in
conspectu omnium condecorata et aucta titulo Patroni Eminentis-
simi, cuius nomen amplissima laus, cuius benevolentia dulce sola-
tium, cuius praesidium firma securitas est.

Equidem dicere non possumus quantum nobis non solum do-
loris sed et iacturae attulerat bonae atque colendae iugiter memo-
riae FRANmsei GAUDE ex inclito praedicatorum Ordine Cardinalis
amplissimi praeproperum satum, qui huius nostrae Editionis nedum
Patronus, verum etiam ab ipsius incunabulis, prope dixerim, Parens
et Auctor, propter eam, qua nos opusque nostrum prosequebatur,
comitatem et benevolentiam, nunquam non nos iuvabat opera, con-
siliis, auxilioÍ¾ laborum et ipse una factus nobiscum vigiliarumque
particeps, dubia aperiens, operis apud universos Ecclesiae Catholicae
Praesules fautor et commendator, et, quod pluris est, innumerum
Pontificiorum Diplomatum ad Appendicem concinnandam undequa-
que conquisitor et collector assiduus ac studiosissimus. Ultro enim,

